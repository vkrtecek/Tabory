<div id="pismo">
            <p>Večerní rituál:</p>
            <p>Co budou dostávat?</p>
            <p><strong>Čelenky</strong>- na ni si můžou našívat ocenění za statečnost v boji, za vzornost při úklidu, za samuraje dne</p>
            <p><strong>Obleky</strong> – značí příslušnost ke skupince, kmenová barva a kmenový znak ať si vyberou sami vzor za svůj kmen a ten tam nakreslí plus barva, motivované za tématický oblek (vyrábí je druhý den)</p>
            <p><strong>Provázky</strong> – rituálové ocenění…každé vlče může jednou barvou ocenit koholi z vlčat a rádci jinou barvou ty lepší vlčata, nejlepší vlče…klidně můžou být i dva… (samuraj dne) si může vyšít znak na čelenku</p>
            <br />
            <p><strong>1. den - SO 18. 7.</strong></p>
            <p>Příjezd do Lidečka ke stodole, kluci si vynosí batohy na náměstíčko a přijde tam Masa Samuraj Asuka (Masa Samuraj- je čestný titul pro samuraje, který vybojoval mnoho bitev a vede ostatní samuraje), který připlul již před dvěma měsíci, vezme kluky na fotbalové hřiště, kde klukům poví svůj příběh o tom, jak sem před dvěma měsíci přijel a chystal tento tábor na jejich příjezd, ale neměl čas prohledávat okolí. Provede je po táboře, co již všechno postavil a pak se kluci ubytují. Chystání večerního ohně…<strong>Rituál ohně</strong> s pasováním na samuraje-učedníky (mohli bychom to nazvat shogůnové, což by znamenalo učedník), pro to aby se stali plnoprávnými samuraji jako vedoucí skupinek, však ještě budou muset splnit řadu hrdinských činů, zachránit nevinné lidi atd. atd…říct jim nějakou legendu k tomu, kodex samuraje. Před samotným rituálem kluci dostanou obleky zatím bílé. Na obličeji dostanou při pasování barevnou značku-barva podle toho, do kterého kmene patří, dostanou samurajský dekret a čelenku bojovníka, samurajský meč si musí časem vyrobit každý sám, to je čest samuraje…doteď byly pouhými zemědělci a rolníky, následně mořeplavci a na nové zemi se z nich stanou shogůnové, kteří budou trénovat a snažit se splnit tak velký hrdinský čin, aby se mohli stát pravými samuraji… při kterém kluci budou rozdělení do skupinek osadníků. Názvy týmů vymyslíme předem a stejně tak jména rádců skupinek…názvy japonské.</p>
            <p><strong>2. den - NE 19. 7.</strong></p>
            <p>Dopoledne se jde na mši a po obědě přijede <strong>kupec</strong> a ten bude chtít samurajům prodat zboží (věci na meče, sladkosti, nápoje, mapy nových nalezišť, věci na štíty, nátepníky, bojová barva na obličej, japonské talismany štěstí v boji předem vyrobené na CNC stroji) ale ti nebudou mít žádné peníze, kupec jim řekne, že místo není důstojné, takže by neproběhl dobrý obchod a pokud chtějí kluci obchodovat, tak musí do dalšího dne vybavit tábor správným zázemím…<strong>večerní rituál, obchodní stanoviště, (obleky, místo skupinek)</strong>. Kupec přijede večer na rituál, řekne jim příběh o sobě a o místní zemi, o spřátelených okolních vesnicích, kam jezdí prodávat své zboží i o tajemných cizincích, kteří začínají napadat místní vesnice, zároveň je pochválí za to, že zvládli připravit obchod i místo na večerní rituál (případně si nazdobit svoje roucha samurajského bojovníka).  Za odměnu jim dá mapy s nalezišti zlata, aby kluci další den mohli jít hledat zlato a následně večer třetího dne jít nakupovat u kupce. Obecně se kupec zmíní o tom že se u nalezišť mohou nacházet i ti nepřátelští cizinci, ale o tom on moc neví, on se pohybuje pouze na cestách, kde nehrozí nebezpečí, a s těmi cizinci se ještě nesetkal, pouze o nich slyšel od vesničanů z okolních vesnic. Upozorní kluky, že pokud natrefí na nějaké nepřátele, ať se raději vyhnou boji, protože ještě nemají zbraně a mohli by přijít o nějaké věci, které budou mít u sebe (zlato, čelenky atd…) Řekne jim, že pokud potkají nepřátele, ať mu to okamžitě sdělí. Pro jistotu ať drží hlídky.</p>
            <p><strong>3. den - PO 20. 7.</strong></p>
            <p>Dopoledne jdou kluci těžit zlato, až to kluci budou mít skoro vytěžené tak na ně naběhnou nepřátelé, kteří je zaženou (vedoucí skupinek budou kluky podporovat k útěku), dopoledne si dodělají místa skupinek a obleky a odpoledne přijede kupec, u kterého můžou kluci nakoupit první věci a zároveň mu řeknou o nepřátelích a kupec jim tedy sdělí, že na večerní rituál pošle svého přítele, domorodce, který je náčelníkem ve vesnici, která sídlí na opačné straně hory.  Večer při rituálu přijde náčelník sousední vesnice a ten jim sdělí, legendu o tajemných cizincích, kteří napadají jeho vesnici. </p>
            <p>„Slyšel jsem, že jste samurajští bojovníci, kteří pomáhají bezbranným, pomůžete mi? Budu vám za to dávat mapy území, na kterých bude zaznamenáno nové území a na mapách těch nejlepších (těch co vyhrají nějakou etapovku) bude zaznamenáno i nějaké naleziště zlata.“ </p>
            <p>Předá Asukovi první zadání úkolu. Řekne jim, že o nepřátelích nic neví a že je potřeba o nich něco zjistit, dá jim kousek mapy a na tomto kousku je místo, kde nepřátele v poslední době pozorovali nejvíc</p>
            <p><strong>4. den - ÚT  21. 7.</strong></p>
            <p>Kluci se vypraví na dané místo a tam se zamaskují a budou získávat informace o nepřátelích. Kluci budou pozorovat nějakou hlídku, která hlídkuje hranici nepřátelského území. Kluci si to musí vše po skupinkách zapsat. Skupinka, která získá nejvíce důležitých bodů (předem určených) vyhraje a získá první symbol na čelenku. Večer je večerní hra, kluci znají, jak hlídky chodí, jejich úkolem je vplížit se na hlídané území a zjistit co hlídají, vzít to!! Zjistí, že jsou to <strong>mapy</strong> nepřátelského území s podrobnostmi o umístění nepřátelského tábora. Nepřátele patří k divokému kmeni Hunů, kteří se vypravili na násilím obsazovat nová území.</p>
            <p><strong>5. den - ST  22. 7.</strong></p>
            <p>Dopoledne program se světluškama. Odpoledne druhý den za nimi přijde náčelník druhé vesnice, poděkuje jim za získání mapy, ale zároveň je přijde varovat, že Hunové na ně plánují velký přepad, za to že jsme jim vzali mapu a tím odhalili jejich tajemství o umístění hlavního tábora. Upozorní nás ale, že bohužel nemáme ještě dostatečné vybavení na to, abychom se ubránili nepřátelskému nájezdu.</p>
            <p>„Dnes večer se na vás chystají, chtějí získat mapu zpět, jestli si ji chcete zachovat, opusťte tábor a jděte se do zítřejšího dne schovat!! „</p>
            <p>Jde se na přespání mimo tábor, kousek od tábora…Za získání těchto důležitých nepřátelských map získají kluci od náčelníka druhé vesnice údaje o nových nalezištích zlata…</p>
            <p><strong>6. den - ČT  23. 7.</strong></p>
            <p>Ráno se vrátí do tábora, který je mírně pobořený, rychle vše opraví a dopoledne budou těžit zlato a odpoledne dojede kupec, kluci budou nakupovat vybavení a vyrábět si zbraně. Budeme je tlačit, aby si každý koupil meč. Večer rituál ohně.</p>
            <p><strong>7. den - PÁ  24. 7.</strong></p>	
            <p>Dopoledne výroba a výcvik s meči, případně kdo má i se štíty. Odpoledne první přepadení nepřátelské karavany se zásobami jídla do nepřátelského tábora. Budou tam i fingované poukázky do nepřátelských lázní, pro každého jedna. Domluvíme se, že poukázky do lázní použijeme, abychom si odpočinuli před bojem s nepřáteli</p>
            <p><strong>8. den - SO  25. 7.</strong></p>
            <p>Aquapark…večerní program samurajské hry..</p>
            <p><strong>9. den - NE  26. 7.</strong></p>
            <p>Dopoledne I. Bude etapová hra, ráno dřív než bývá normálně budíček (např. 1 hod před budíčkem, aby to mělo ještě nádech brzkého rána) je vzbudí poplašný gong, nepřátele se blíží, za dvacet minut jsou tady, musíme opevnit tábor. Nepřátelé ve velkém počtu přijdou k našemu táboru a bude následovat první střet, který nebude vůbec jednoduchý. Musí to mít atmosféru a kluci musí ze začátku dostávat na frak, až po nějaké době se jim podaří nepřátele svoji neúnavnou bojovností odradit. Nepřátelé to nakonec vzdají a vzdálí se, ale nikdo z nich nepadl ani neutekli, jenom to vzdali. <strong>Hudba!!!</strong></p>
            <p><strong>10. den - PO  27. 7.</strong></p>
            <p>Ráno přijde kupec a dozví se od Asuki, že naši vesnici předešlý den přepadli nepřátele, a sice jsme je nakonec odrazili, ale byl to usilovný boj a pokud by přišli příště ve větším množství, nemuseli bychom již uspět. Obchodník jim řekne, že slyšel, že dřív jedna vesnice dokázala odolávat nájezdům nepřátel, protože jejich šaman dokázal postavit totem síly, který zastrašoval nepřátele a obyvatelům dodával sílu a odvahu, takže je žádný nepřátel nedokázal porazit. Bohužel jednoho dne šel šaman do lesa pro byliny do svých lektvarů a nepřátelé šamana zajali, a bez šamana totem síly přestal za nějaký čas fungovat a nepřátelé přepadli vesnici a všichni obyvatelé museli uprchnout. Kluci se dozvědí, že šamana mají nepřátele stále ve svém vězení a vypraví se ho dopoledne osvobodit. Porazí stráže u nepřátelského vězení, osvobodí šamana a ten jim za to v táboře předá plánek na stavbu totemu, a slíbí že další den znovu přijde a pomůže jim totem síly postavit. Musí ale ještě do svoji staré vesnice pro svoje lektvary a bylinky, které by mohli klukům pomoci v boji s nepřáteli.</p>
            <p>Odpoledne program se svěluškama</p>
            <p><strong>11. den - ÚT  28. 7.</strong></p>
            <p>Podle plánku budou kluci stavět totem síly (může to být klidně velký obelisk síly nebo něco takového) zbušit něco z prken a hřebíků, hřebíky si budou moci koupit u obchodníka. Stejně jako dřevo, mohli bychom si objednat krajinky, které budou celou dobu schované někde mimo tábor, a kluci si je hromadně koupí a budou z nich stavět ten totem/obelisk. Nebo budou muset nanosit dřevo z lesa, ale to nebude asi vypadat tak pěkně.  Večer by mohl totem být postavený a v noci by na nás zaútočili nepřátelé, ze začátku s nimi povedeme litý souboj (ať si kluci trochu zabojují), šaman mezi tím bude spouštět talisman, po asi deseti minutách se mu podaří talisman spustit, rozsvítí se v něm světlo a nepřátele rychle porazím, kluci by mohli po bitvě sesbírat zbraně, které tam nepřátelé při zběsilém útěků zanechali, budou mít vítěznou kořist, kterou jim rozdělí Asuki.</p>
            <p><strong>12. den - ST  29. 7.</strong></p>
            <p>Ráno po zdařilé bitvě za nimi znovu přijde šaman, a poděkuje jim že porazili tu část nepřátel kteří zničili jeho vesnici, poražení nepřátelé se stáhli do svého tábora, aby nabrali nové posily, protože včerejšího útoku se nezúčastnili všichni. Šaman se bojí toho že se nyní nepřátelé v celém svém počtu ve svém táboře znovu zorganizují a budou podnikat další nájezdy, proto by nás chtěl požádat jestli bychom nemohli porazit nepřátele přímo v nepřátelském táboře a tím je vyhnat jednou provždy z této země, zpět odkud přišli a vítězstvím jim říct aby se už nevraceli, protože tady vždy prohrají.</p>
            <p>Kluci jsou jediní, kdo nepřátele může porazit, protože mají totem síly, bohužel totem síly funguje jenom na určitou vzdálenost od totemu, ale šaman zná způsob jak dostat sílu totemu to speciálně vyrobených talismanů, pomocí tajného šamanské rituálu, který by mohli večer udělat. Aby to však mohl udělat musí si každá šogůn i samuraj vyrobit vlastní talisman síly, suroviny pro výrobu talismanu si budou moci koupit u obchodníka ale budou potřebovat zlato, naštěstí šaman zná tajná naleziště svého kmene a jako poděkování klukům za to že ho osvobodili, jim je prozradí, kluci si půjdou naposledy natěžit zlato a odpoledne u obchodníka nakoupí materiál na výrobu talismanu a talisman si vyrobí. Večer proběhne rituál předání síly z totemu do talismanu. Nyní mají kluci sílu porazit společně nepřátele…možná…</p>
            <p><strong>13. den - ČT  30. 7.</strong></p>
            <p>Dopoledne nebo odpoledne po obědě (dopoledne by mohli probíhat poslední přípravy, zbrojení před závěrečnou bitvou) se kluci vydají na pochod do nepřátelského tábora. K večeru přijdou někam na louku, kde rozbijí svůj tábor (postaví se velká plachta), a s večerem zaútočíme na nepřátelský tábor. Velkou bitvu nakonec vyhrajeme, Asuki porazí velitele nepřátelského vojska, naleznou zde i truhlu plnou zlata. Přespíme pod plachtou, uděláme táborák.</p>
            <p><strong>14. den - PÁ  31. 7.</strong></p>
            <p>Ráno se vrátíme do tábora a Asuki sdělí klukům, že se jim podařil hrdinský čin, na který mnozí čekají celý život. Díky tomu se rozhodl, že jsou již připraveni na pasování na pravé samuraje. Řekne jim, ať nachystají velký oheň na tuto slavnost, zároveň jim řekne, že odpoledne přijede obchodník, každý z kluků dostane část peněz z truhly nepřátel, můžou si pokoupit věci zbraně nebo si nechat peníze na večerní dražbu, a za část peněz se od obchodníka nakoupí potraviny na závěrečnou slavnost. Večer bude závěrečný oheň s pasování na samuraje.</p>
            <p><strong>15. den - SO  1. 8.</strong></p>
            <p>odjezd</p>
            
    	</div>
    <hr />
    <p>Stáhnout v: 
    <select name="vybrat" size="1">
        <option value="pdf">.PDF</option>
        <option value="docx">.DOCX</option>
        <option value="txt" selected="selected">.TXT</option>
    </select>
    <button id="JS" onclick="otevrit('Etapa2')">Stáhnout</button></p>